# Дипломски радови

Одбраном дипломског рада завршавају се основне академске студије (ОАС) и стиче академски назив *дипломирани инжењер електротехнике и рачунарства*.

## Активан рад и залагање

Дипломски рад носи 6 ЕСПБ у старом, односно 8 ЕСПБ у новом студијском програму. Имајући у виду да 60 ЕСПБ одговара радном годишњем оптерећењу од 1800 радних сати (односно 45 седмица по 40 сати), те да самим тим 1 ЕСПБ одговара тридесеточасновном радном ангажману, а како на дипломском раду не постоји активна настава, сматра се да за просечан дипломски рад студент треба да уложи најмање 180 сати рада по старој, односно 240 сати рада по новој акредитацији. Предвиђено новом акредитацијом, самостални истраживачки рад носи 3 ЕСПБ, односно 90 радних сати, а сама израда и одбрана 5 ЕСПБ, односно 150 радних сати. Израда дипломског рада је самостални рад студента.

## Изглед и обим

Дипломски рад не сме бити обима мањег од тридесет, а не би требало да буде обима већег од седамдесет страна А4 формата. Препоручује се да дипломски рад садржи педесетак страна куцаног текста у А4 формату.

### Литература

Литература броји најмање пет литературних јединица, од којих бар две нису старије од пет година.

## Стил

Рад треба да буде писан разумљивим и јасним језиком уз поштовање правописа и граматике стандардног српског књижевног језика. Уздржавати се од прекомерне употребе туђица, уместо којих треба користити српске речи. На пример, пожељно је рећи:
* рачунар (уместо компјутер)
* датотека (уместо фајл)
* смешко (уместо смајли), итд.

Све слике и табеле морају бити насловљене и означене. Називи слика пишу се испод слика, док се наслови табела пишу изнад табела. Све слике морају бити или оригиналне или се мора есплицитно навести извор одакле су преузете, у супротном може доћи до кршења ауторских права.

## Слагање текста

Дипломске радове (изузев резимеа) обавезно је писати ћирилицом, на српском језику, а пожељно је текст дипломског рада сложити користећи [LaTeX][LaTeX] уз одговарајућу [`finthesis`](https://github.com/elektrotehnika/finlatex) документ класу или стил. За слагање текста препоручује се:
* [Kile][Kile]
* [Texmaker][Texmaker]
* [TeXstudio][TeXstudio]
* [Overleaf][Overleaf]

[LaTeX]: https://sr.wikipedia.org/wiki/LaTeX

[Kile]: https://kile.sourceforge.io
[Texmaker]: https://www.xm1math.net/texmaker
[TeXstudio]: https://www.texstudio.org
[Overleaf]: https://www.overleaf.com

## Одбрана

Дипломски рад се брани пред трочланом комисијом. Одбрана је јавна и се састоји од излагања студента праћеног петнаестоминутном провером знања, односно питањима комисије у вези са дипломским радом студента. Трајање излагања је по правилу двадесетак минута, а најдуже пола сата. Препоручено је презентацију направити користећи се [Beamer][Beamer] класом.

[Beamer]: https://ctan.org/pkg/beamer

## Правилник и упутство

Пријава, израда и одбрана дипломских радова ближе је уређена кроз званичан факултетски [правилник][Pravilnik] који, између осталог, на крају садржи и прикладно [упутство][Uputstvo] о пријави, изради и одбрани дипломских радова.

[Pravilnik]: http://www.fink.rs/images/Fakultet/Dokumenta/Pravilnik_o_režimu_OAS_i_MAS_2021.pdf
[Uputstvo]: http://www.fink.rs/images/Fakultet/Dokumenta/Uputstvo_o_prijavi_izradi_i_odbrani_zavrsnog_i_master_rada.docx

## Теме за дипломске радове



## Претходни дипломски радови


